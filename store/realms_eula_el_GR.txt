ΑΔΕΙΑ ΧΡΗΣΗΣ ΤΕΛΙΚΟΥ ΧΡΗΣΤΗ ΤΗΣ ΥΠΗΡΕΣΙΑΣ MINECRAFT REALMS
Η παρούσα Άδεια χρήσης τελικού χρήστη ("EULA" ή "Όροι") αποτελεί νομική σύμβαση ανάμεσα σε εσάς και εμάς (Mojang AB). Οι όροι της παρούσας άδειας χρήσης ορίζουν μερικούς κανόνες για τη χρήση της υπηρεσίας Minecraft Realms ("Minecraft Realms"). Ούτε σε εμάς αρέσει η ανάγνωση εγγράφων αδειών χρήσης, επομένως προσπαθήσαμε να είμαστε όσο το δυνατό περισσότερο σύντομοι. Σε περίπτωση παραβίασης των εν λόγω κανόνων, ενδέχεται να διακόψουμε την εκ μέρους σας χρήση του Minecraft Realms. Σε περίπτωση που χρησιμοποιείτε το Minecraft Realms, αποδέχεστε να συμμορφώνεστε με τους κανόνες των παρόντων όρων. Σε περίπτωση που δεν επιθυμείτε ή δεν μπορείτε να αποδεχτείτε τους παρόντες κανόνες, μην χρησιμοποιείτε το Minecraft Realms.

Οι παρόντες όροι ενσωματώνουν την Πολιτική προστασίας προσωπικών δεδομένων, τους Όρους λογαριασμών Mojang, την Άδεια χρήσης τελικού χρήστη του Minecraft και, σε περίπτωση που κατοικείτε στις Ηνωμένες Πολιτείες, τη Σύμβαση διαιτησίας. Ως εκ τούτου, πρέπει να μεταχειρίζεστε το περιεχόμενο των εν λόγω εγγράφων σαν να ορίζεται στους παρόντες όρους. Όταν αναφερόμαστε στους παρόντες όρους, αναφερόμαστε στους όρους και τις προϋποθέσεις που βλέπετε, σε συνδυασμό με τα ενσωματωμένα έγγραφα, τα οποία είναι διαθέσιμα μέσω των σχετικών συνδέσεων.

ΣΥΜΒΑΣΗ ΔΕΣΜΕΥΤΙΚΗΣ ΔΙΑΙΤΗΣΙΑΣ ΚΑΙ ΠΑΡΑΙΤΗΣΗ ΑΠΟ ΔΙΚΑΙΩΜΑ ΣΥΛΛΟΓΙΚΗΣ ΑΓΩΓΗΣ
Για άτομα που κατοικούν στις Ηνωμένες Πολιτείες, κάντε κλικ εδώ, για να εξετάσετε τη σύμβαση δεσμευτικής διαιτησίας και την παραίτηση από δικαίωμα συλλογικής αγωγής που περιλαμβάνονται στην παρούσα EULA. Στο πλαίσιο της σύμβασης, τόσο εσείς όσο και εμείς αποδεχόμαστε τη χρήση ουδέτερου διαιτητή για αποφάσεις οι οποίες σχετίζονται με κάθε επιμέρους διαφορά που ενδέχεται να προκύψει και, ως εκ τούτου, αποδεχόμαστε την παραίτηση από το δικαίωμα προσφυγής σε δικαστήριο για εξέταση ατομικών αξιώσεων από δικαστή ή ενόρκους. Αποδεχόμαστε επίσης ότι στα πλαίσια των όρων της παρούσας σύμβασης, δεν επιτρέπονται οι συλλογικές αγωγές και οι συλλογικές διαιτησίες.

Η πλήρης Σύμβαση διαιτησίας βρίσκεται σε αυτήν τη σελίδα. Την αποδεχόμαστε και εσείς και εμείς. Προχωρήστε στην ανάγνωσή της.

ΤΙ ΕΙΝΑΙ ΤΟ MINECRAFT REALMS
Το Minecraft Realms αποτελεί υπηρεσία η οποία έχει σχεδιαστεί, για να επιτρέπει σε άτομα να παίζουν με ευκολία Minecraft μαζί με άλλους παίκτες σε έναν αποκλειστικό διακομιστή που υπόκειται στους παρόντες όρους.

Επομένως, ένα "Minecraft Realm" αποτελεί έναν μοναδικό κόσμο, διακομιστή ή παρουσία Minecraft που φιλοξενείται από εμάς.

Μπορείτε να χρησιμοποιήσετε την υπηρεσία Minecraft Realms αν διαθέτετε το προσωπικό σας Minecraft Realm ("Το δικό σας Minecraft Realm") ή αν σας έχουν παραχωρήσει το δικαίωμα χρήσης ενός Minecraft Realm άλλου παίκτη ("Άλλα Minecraft Realms"). Επομένως, η αναφορά στη χρήση του Minecraft Realms περιλαμβάνει τη χρήση τόσο του δικού σας Minecraft Realm όσο και των άλλων Minecraft Realms.

ΧΡΗΣΗ ΤΟΥ MINECRAFT REALMS
Για χρήση του Minecraft Realms, μεταξύ άλλων, απαιτείται:
- να διαθέτετε ένα νόμιμο αντίγραφο με άδεια χρήσης της πλήρους, ενεργοποιημένης έκδοσης του Παιχνιδιού, καθώς και ένα λογαριασμό Xbox Live (για το Minecraft) ή ένα λογαριασμό Mojang (για έκδοση Minecraft: Java Edition),
- να αποδεχτείτε τους παρόντες όρους και
- να διαθέτετε κατάλληλη συσκευή και σύνδεση στο Internet.

ΛΗΨΗ ΤΟΥ ΔΙΚΟΥ ΣΑΣ MINECRAFT REALM
Χρειάζεστε ένα λογαριασμό Xbox Live (για το Minecraft) ή ένα λογαριασμό Mojang (για έκδοση Minecraft: Java Edition) με ενεργοποιημένο το Minecraft, για να έχετε τη δυνατότητα λήψης του δικού σας Minecraft Realm. Απαιτείται επίσης η αγορά ή συνδρομή επί πληρωμή. Το Minecraft Realms αποτελεί συνδρομητική υπηρεσία, το κόστος της οποίας αναγράφεται λεπτομερώς στις αντίστοιχες σελίδες αγοράς ή/και στην πλατφόρμα κατά την αγορά ή στην τιμή αγοράς της κάρτας με δυνατότητα εξαργύρωσης ή του κωδικού δώρου. Οι όροι και προϋποθέσεις στις αντίστοιχες σελίδες αγοράς, την πλατφόρμα, την κάρτα με δυνατότητα εξαργύρωσης ή/και τον κωδικό δώρου θα ισχύουν επίσης και αναφορικά με την αγορά του Minecraft Realms. Το Minecraft Realms αποτελεί υπηρεσία, η έναρξη της οποίας πραγματοποιείται μόλις το δικό σας Minecraft Realm γίνει διαθέσιμο για χρήση, κατόπιν του οποίου δεν θα έχετε δικαίωμα ακύρωσης της παραγγελίας σας. ΧΡΗΣΗ ΤΟΥ ΔΙΚΟΥ ΣΑΣ MINECRAFT REALM

Όταν λάβετε το δικό σας Minecraft Realm, θα αποκτήσετε πρόσβαση σε ένα αποκλειστικό Minecraft Realm, στο οποίο έχετε τη δυνατότητα:

να παίξετε Minecraft μόνοι σας,
να προσκαλέσετε αρκετά άλλα άτομα να παίξουν Minecraft μαζί σας (ο αριθμός των παικτών εξαρτάται από την έκδοση του Realms που λαμβάνετε).
Ωστόσο, δεν μπορείτε να κάνετε τα εξής:

να πωλήσετε, να εκμισθώσετε, να ενοικιάσετε, να μεταβιβάσετε, να χαρίσετε ή με οποιονδήποτε άλλο τρόπο να διαχειριστείτε την πρόσβαση στο δικό σας Minecraft Realm ή να λάβετε αμοιβή, για να επιτρέψετε σε άλλα άτομα να παίξουν στο δικό σας Minecraft Realm.

ΧΡΗΣΗ ΑΛΛΩΝ MINECRAFT REALMS
Χρειάζεστε ένα νόμιμο, ενεργοποιημένο αντίγραφο του Minecraft, για να έχετε τη δυνατότητα χρήσης του Minecraft Realms άλλου ατόμου (Άλλα Minecraft Realms). Όταν σας παραχωρείται πρόσβαση σε άλλα Minecraft Realms, αποκτάτε πρόσβαση στο αποκλειστικό Minecraft Realm ενός άλλου ατόμου, όπου έχετε τη δυνατότητα:

- να παίξετε Minecraft μαζί με το συγκεκριμένο άτομο και
- να παίξετε Minecraft με οποιονδήποτε άλλον στον οποίο το συγκεκριμένο άτομο έχει παραχωρήσει πρόσβαση.
Ωστόσο, δεν μπορείτε να κάνετε τα εξής:

- να πωλήσετε, να εκμισθώσετε, να ενοικιάσετε, να μεταβιβάσετε, να χαρίσετε ή με οποιονδήποτε άλλο τρόπο να διαχειριστείτε την πρόσβαση σε άλλα Minecraft Realms ή να επιτρέψετε σε άλλα άτομα να χρησιμοποιήσουν την πρόσβασή σας καθ' οιονδήποτε τρόπο.
ΜΗΝ ΠΑΡΑΧΩΡΕΙΤΕ ΠΡΟΣΒΑΣΗ ΣΤΟ ΔΙΚΟ ΣΑΣ MINECRAFT REALM ΣΕ ΑΤΟΜΑ ΠΟΥ ΔΕΝ ΓΝΩΡΙΖΕΤΕ. ΝΑ ΕΙΣΤΕ ΠΡΟΣΕΚΤΙΚΟΙ ΣΕ ΠΕΡΙΠΤΩΣΗ ΕΠΙΚΟΙΝΩΝΙΑΣ ΜΕ ΑΤΟΜΑ ΜΕΣΩ ΤΟΥ MINECRAFT REALMS. ΕΙΝΑΙ ΔΥΣΚΟΛΟ ΚΑΙ ΓΙΑ ΕΣΑΣ ΚΑΙ ΓΙΑ ΕΜΑΣ ΝΑ ΠΙΣΤΟΠΟΙΗΣΟΥΜΕ ΤΗΝ ΑΛΗΘΕΙΑ ΤΩΝ ΛΕΓΟΜΕΝΩΝ ΤΩΝ ΑΝΘΡΩΠΩΝ Ή ΑΚΟΜΑ ΚΑΙ ΝΑ ΠΙΣΤΟΠΟΙΗΣΟΥΜΕ ΤΗΝ ΤΑΥΤΟΤΗΤΑ ΤΟΥΣ. ΠΡΕΠΕΙ ΠΑΝΤΑ ΝΑ ΕΙΣΤΕ ΠΡΟΣΕΚΤΙΚΟΙ ΟΤΑΝ ΜΟΙΡΑΖΕΣΤΕ ΠΡΟΣΩΠΙΚΕΣ ΠΛΗΡΟΦΟΡΙΕΣ.

ΛΟΓΑΡΙΑΣΜΟΙ
Όπως προαναφέρθηκε, χρειάζεστε ένα λογαριασμό Xbox Live (για το Minecraft) ή ένα λογαριασμό Mojang (για έκδοση Minecraft: Java Edition), καθώς και ενεργοποιημένη έκδοση του Minecraft με άδεια χρήσης. Σε περίπτωση που δεν διαθέτετε τα παραπάνω, θα σας ζητηθεί να παράσχετε ορισμένες πληροφορίες για τη ρύθμιση και ενεργοποίηση των ανωτέρω. Οι λεπτομέρειες που παρέχετε ως μέρος της καταχώρησης πρέπει να είναι ορθές. Μπορείτε να αλλάξετε τις λεπτομέρειες καταχώρησης, σε περίπτωση που πάψουν να είναι ενημερωμένες. Σε περίπτωση εσκεμμένης ψευδούς δήλωσης, η οποία γνωρίζετε πως δεν αληθεύει, ενδέχεται να τερματίσουμε ή να αναστείλουμε το λογαριασμό σας.

Το όνομα χρήστη και ο κωδικός πρόσβασης που δημιουργείτε, καθώς και οι δραστηριότητες που προκύπτουν στα πλαίσια του λογαριασμού σας, αποτελούν δική σας ευθύνη. Σε περίπτωση που κάποιος χρησιμοποιήσει τον κωδικό πρόσβασής σας, για να κάνει κάτι που δεν σας αρέσει ή για να σας προκαλέσει βλάβη, δεν είμαστε και δεν δύναται να θεωρηθούμε υπεύθυνοι.

ΚΥΡΙΟΤΗΤΑ ΤΟΥ MINECRAFT REALMS ΚΑΙ ΑΛΛΟΥ ΥΛΙΚΟΥ
Το Minecraft Realms έχει δημιουργηθεί από το λογισμικό μας, τις υφές, τους πόρους, τα εργαλεία, την υποδομή και πολλά άλλα έξυπνα (και όχι τόσο έξυπνα) πράγματα που μας ανήκουν. Διεκδικούμε και διατηρούμε όλα τα δικαιώματα αναφορικά με το προαναφερθέν υλικό, ωστόσο μπορείτε να το χρησιμοποιήσετε εντός και στα πλαίσια της χρήσης του Minecraft Realms στην ίδια βάση που ορίζεται στην EULA του Minecraft και σας παραχωρείται ένα μη αποκλειστικό δικαίωμα να το κάνετε σύμφωνα με τους παρόντες όρους.

Αυτό δεν συνεπάγεται ότι μας ανήκουν ορισμένα σπουδαία πράγματα που δημιουργείτε χρησιμοποιώντας το Minecraft Realms - απλώς πρέπει να αποδεχτείτε ότι το Minecraft και το Minecraft Realms μας ανήκουν ως προϊόν και υπηρεσία το καθένα, καθώς και όσα αναφέρθηκαν στην προηγούμενη πρόταση - επίσης μας ανήκουν τα πνευματικά δικαιώματα και άλλα δικαιώματα πνευματικής ιδιοκτησίας που σχετίζονται με τα ανωτέρω, καθώς και τα ονόματα και οι επωνυμίες που σχετίζονται με το Minecraft και το Minecraft Realms.

Φυσικά, εσείς θα δημιουργήσετε το δικό σας υλικό χρησιμοποιώντας το Minecraft Realms. Το πρωτότυπο υλικό που δημιουργείτε δεν μας ανήκει και δεν διεκδικούμε την κυριότητα κανενός στοιχείου για το οποίο δεν θα έπρεπε. Ωστόσο, μας ανήκουν ορισμένα στοιχεία που αποτελούν αντίγραφα (ή ουσιαστικά αντίγραφα) ή παράγωγα της ιδιοκτησίας μας και δημιουργίες (παρατίθενται παραπάνω) - αλλά αν δημιουργήσετε πρωτότυπο υλικό, τότε αυτό δεν μας ανήκει. Επομένως, για παράδειγμα:

- ένας κύβος - μας ανήκει,
- ένας καθεδρικός ναός γοτθικού ρυθμού με ένα τρενάκι το οποίο θα διέρχεται μέσα από το ναό - δεν μας ανήκει.
Επομένως, όταν πληρώνετε για τη χρήση του Minecraft Realms, αγοράζετε αποκλειστικά το δικαίωμα χρήσης του προϊόντος και της υπηρεσίας Minecraft Realms σύμφωνα με τους παρόντες όρους. Τα μόνα δικαιώματα που διαθέτετε σε σχέση με το Minecraft Realms είναι τα δικαιώματα που ορίζονται στα πλαίσια των παρόντων όρων - και οι συγκεκριμένες νόμιμες εξαιρέσεις ή δικαιώματα (συμπεριλαμβανομένων των δικαιωμάτων θεμιτής χρήσης ή συναλλακτικής δεοντολογίας) τα οποία δικαιούστε βάσει νομοθεσίας θα ισχύουν γενικά στο Περιεχόμενο και όχι στο Minecraft Realms.

Ορισμένες εκδόσεις του Realms ενδέχεται να επιτρέπουν τη δημιουργία αντιγράφων ασφαλείας των δεδομένων σας από το δικό σας Minecraft Realm και τη λήψη των αντιγράφων ασφαλείας στη συσκευή σας για χρήση με την προσωπική σας (νόμιμη) έκδοση του Minecraft (και σύμφωνα με την EULA του Minecraft).

ΤΟ ΠΕΡΙΕΧΟΜΕΝΟ ΣΑΣ
Εάν δημιουργήσετε υλικό χρησιμοποιώντας το Minecraft Realms ή κάνετε περιεχόμενο ή υλικό ("Το Περιεχόμενό σας") διαθέσιμο στα πλαίσια και μέσω του Minecraft Realms συμφωνείτε να παρέχετε δικαίωμα χρήσης σε εμάς, καθώς και σε άλλα άτομα που διαθέτουν πρόσβαση σε αυτό. Επομένως, έχουμε τη δυνατότητα χρήσης, αντιγραφής, τροποποίησης, προσαρμογής, διανομής, δημόσιας προβολής και διάθεσης του Περιεχομένου σας σε άλλους (χωρίς πληρωμή ή περιορισμό). Σε αυτό συμπεριλαμβάνεται οτιδήποτε χτίζετε, κατασκευάζετε ή δημιουργείτε, καθώς και όλη η επικοινωνία σας μέσω λειτουργιών συνομιλίας που έχουμε ή θέτουμε στη διάθεσή σας. Συμφωνείτε επίσης ότι θα έχουμε τη δυνατότητα να επιτρέψουμε σε άλλους τη χρήση, αντιγραφή, τροποποίηση, προσαρμογή, διανομή και διάθεση του Περιεχομένου σας και αποδέχεστε ότι ενδέχεται να μην λάβετε εύσημα ή απόδοση για το εν λόγω Περιεχόμενο.

Αυτό είναι απαραίτητο για πολλούς λόγους, μεταξύ των οποίων και η ανάγκη να διασφαλίσουμε ότι, όταν άλλα άτομα (που μπορεί να προσκαλείτε) αποκτούν πρόσβαση στο δικό σας Minecraft Realm, έχουν το δικαίωμα να το κάνουν και όταν εσείς αποκτάτε πρόσβαση σε άλλα Minecraft Realms έχετε το δικαίωμα να το κάνετε. Πρέπει επίσης να εξασφαλίσουμε ότι δεν είμαστε υπεύθυνοι για ό,τι κάνουν οι άλλοι με το Περιεχόμενό σας όταν τους επιτρέπετε να το χρησιμοποιήσουν - επειδή δεν μπορούμε να το ελέγξουμε αυτό - και πρέπει ακόμα να λάβουμε υπόψη ότι το Περιεχόμενό σας θα περιλαμβάνει γενικώς το λογισμικό, τις υφές, τους πόρους, τα εργαλεία κ.λπ. τα οποία ανήκουν σε εμάς (βλ. παραπάνω).

Αυτά τα δικαιώματα διαρκούν για πάντα και δεν είναι δυνατό να ανακληθούν. Σε περίπτωση που δεν επιθυμείτε να παραχωρήσετε αυτά τα δικαιώματα, μην δημιουργείτε διαθέσιμο περιεχόμενο χρησιμοποιώντας το Minecraft Realms.

Ως εκ τούτου, σκεφτείτε προσεκτικά προτού κάνετε διαθέσιμο οποιοδήποτε περιεχόμενο, διότι θα δημοσιοποιηθεί (συμπεριλαμβανομένων σε οποιονδήποτε άλλον έχει πρόσβαση σε κάθε Minecraft Realms στο οποίο έχετε εσείς πρόσβαση) και μπορεί ακόμη και να χρησιμοποιηθεί από άλλους ανθρώπους με τρόπο που δεν σας αρέσει.

Αν πρόκειται να κάνετε το Περιεχόμενό σας διαθέσιμο χρησιμοποιώντας το Minecraft Realms, όπως στο ή μέσω του δικού σας Minecraft Realm ή άλλων Minecraft Realms, το Περιεχόμενο θα πρέπει:

- να μην είναι προσβλητικό για άτομα,
- να μην είναι παράνομο ή αθέμιτο,
- να είναι έντιμο και να μην παραπλανά, εξαπατά ή εκμεταλλεύεται οποιονδήποτε άλλο ή να μιμείται άλλους,
- να μην παραβιάζει τα πνευματικά δικαιώματα ή άλλα δικαιώματα κανενός,
- να μην είναι ρατσιστικό, σεξιστικό ή ομοφοβικό,
- να μην είναι εκφοβιστικό ή καταχρηστικό,
- να μην βλάπτει τη φήμη μας ή τη φήμη άλλου ατόμου,
- να μην περιέχει πορνογραφικό υλικό,
- να μην περιέχει διαφημίσεις.

Δεν πρέπει να κάνετε κανένα περιεχόμενο διαθέσιμο το οποίο παραβιάζει τα δικαιώματα οποιουδήποτε άλλου χρησιμοποιώντας το Minecraft Realms.

Είστε υπεύθυνοι για όλο το περιεχόμενο που γίνεται διαθέσιμο από εσάς χρησιμοποιώντας το Minecraft Realms.

Είστε επίσης υπεύθυνοι για όλο το περιεχόμενο που γίνεται διαθέσιμο από εσάς ή άλλους χρησιμοποιώντας το δικό σας Minecraft Realm.

Κάνοντας το Περιεχόμενό σας διαθέσιμο εγγυάστε και μας δηλώνετε ότι δικαιούστε πλήρως να κάνετε κάτι τέτοιο σύμφωνα με τους παρόντες όρους και ότι έχουμε το δικαίωμα να ασκήσουμε τα δικαιώματα που μας έχετε παραχωρήσει σύμφωνα με τους παρόντες όρους.

Αν θέλετε να μας ενημερώσετε ότι κάποιος παραβιάζει τα πνευματικά σας δικαιώματα στο Minecraft Realms ή σε οποιαδήποτε από τις υπηρεσίες μας, παρακαλούμε να υποβάλετε την ειδοποίησή σας εδώ (https://www.microsoft.com/info/cpyrtInfrg.aspx). Διατηρούμε το δικαίωμα να διαγράψουμε οποιοδήποτε περιεχόμενο κατά την κρίση μας. Αν κρίνουμε σκόπιμο, ενδέχεται να καταργήσουμε ή να αναστείλουμε λογαριασμούς χρηστών που είναι κατ' επανάληψη παραβάτες.

ΑΛΛΟ ΠΕΡΙΕΧΟΜΕΝΟ
Κατά τη χρήση του Minecraft Realms, μπορεί επίσης να έχετε τη δυνατότητα να αποκτάτε πρόσβαση σε και να χρησιμοποιείτε περιεχόμενο που έχει δημιουργηθεί από άλλα άτομα ("Άλλο περιεχόμενο"). Κάποιο από αυτό το Άλλο περιεχόμενο μπορεί να διατίθεται από άτομα που προσκαλείτε στο δικό σας Minecraft Realm και άλλο μπορεί να είναι διαθέσιμο ως μέρος του Minecraft Realm ενός άλλου ατόμου.

Όπως ισχύει και για το Περιεχόμενό σας, το Άλλο περιεχόμενο θα περιλαμβάνει γενικά το λογισμικό, τις υφές, τους πόρους, τα εργαλεία κ.λπ. τα οποία ανήκουν σε εμάς (βλ. παραπάνω).

Αν κάποιος διαθέσει ή σας παράσχει πρόσβαση σε Άλλο περιεχόμενο, τότε μπορείτε να το χρησιμοποιήσετε στο πλαίσιο και σε συνδυασμό με τη χρήση του Minecraft Realms από την πλευρά σας, με την επιφύλαξη των παρόντων όρων. Σε κάθε περίπτωση, το Άλλο περιεχόμενο υπόκειται στους παρόντες όρους.

ΠΕΡΙΕΧΟΜΕΝΟ ΧΡΗΣΤΗ
Τα ακόλουθα καθορίζουν μερικούς όρους που διέπουν τόσο το Περιεχόμενό σας όσο και το Άλλο περιεχόμενο, τα οποία αναφέρονται απλά ως "Περιεχόμενο χρήστη".

Το Minecraft Realms είναι μια ψυχαγωγική υπηρεσία και με σκοπό την υποστήριξη αυτής μεταδίδουμε, διανέμουμε, αποθηκεύουμε και ανακτάμε Περιεχόμενο χρήστη χωρίς έλεγχο, επιλογή ή τροποποίηση του περιεχομένου -του οποίου η υπηρεσία αποτελεί απλώς μέσο μετάδοσης- ή/και φιλοξενούμε Περιεχόμενο χρήστη χωρίς γνώση επί του περιεχομένου. Αυτό σημαίνει ότι δεν παρακολουθούμε και δεν ελέγχουμε το περιεχόμενο χρήστη και ως εκ τούτου δεν μπορούμε να γνωρίζουμε τι κυκλοφορείτε εσείς ή άλλα άτομα. Ενδέχεται να το ελέγξουμε για σκοπούς τεχνικής συμμόρφωσης, συμβατότητας ή/και ιούς κ.λπ., αλλά δεν ελέγχουμε το ίδιο το περιεχόμενο ή τις πληροφορίες που περιλαμβάνονται σε αυτό. Στους όρους περιλαμβάνονται κανόνες που τόσο εσείς όσο και άλλα άτομα πρέπει να τηρείτε, αλλά δεν μπορούμε να γνωρίζουμε όλα όσα συμβαίνουν.

Συνεπώς, λάβετε υπόψη τα εξής:

- οι απόψεις που εκφράζονται στο περιεχόμενο χρήστη είναι οι απόψεις των εκάστοτε συντακτών ή δημιουργών και όχι δικές μας, ούτε απόψεις ατόμων με τα οποία συνδεόμαστε, εκτός εάν αναφέρεται διαφορετικά,
- δεν είμαστε υπεύθυνοι για (και, με την επιφύλαξη της ισχύουσας νομοθεσίας, δεν παρέχουμε καμία εγγύηση αναφορικά με και αποποιούμαστε κάθε ευθύνη για) όλο το Περιεχόμενο χρήστη, συμπεριλαμβανομένων σχολίων, απόψεων ή παρατηρήσεων που περιλαμβάνονται σε αυτό,
- χρησιμοποιώντας το Minecraft Realms αναγνωρίζετε ότι δεν έχουμε καμία ευθύνη να παρακολουθούμε ή να ελέγχουμε το οποιοδήποτε Περιεχόμενο χρήστη και ότι όλο το Περιεχόμενο χρήστη διατίθεται με το σκεπτικό ότι δεν είμαστε υποχρεωμένοι να και δεν ασκούμε έλεγχο ή δεν έχουμε κρίση επάνω σε αυτό,
- κατά την επικοινωνία με άλλους παίκτες, μην ζητάτε από άτομα που δεν έχετε γνωρίσει ποτέ από κοντά να συναντηθείτε,
ΩΣΤΟΣΟ, διατηρούμε το δικαίωμα να καταργήσουμε, να απορρίψουμε ή να αναστείλουμε την πρόσβαση σε οποιοδήποτε Περιεχόμενο χρήστη και να σας αφαιρέσουμε το δικαίωμα να δημοσιεύετε, να διαθέτετε ή να αποκτάτε πρόσβαση σε Περιεχόμενο χρήστη -συμπεριλαμβανομένης της κατάργησης ή της αναστολής της πρόσβασης στο δικό σας Minecraft Realm ή σε άλλα Minecraft Realms- εάν το κρίνουμε κατάλληλο, για παράδειγμα, εξαιτίας παραβίασης των παρόντων όρων από την πλευρά σας ή εάν λάβουμε ένα παράπονο που κατά την κρίση μας δικαιολογεί μια τέτοια ενέργεια. Επίσης, θα δράσουμε άμεσα για να καταργήσουμε ή να απενεργοποιήσουμε την πρόσβαση σε Περιεχόμενο χρήστη, αν και όταν διαπιστώσουμε ότι είναι όντως παράνομο.

ΕΝΗΜΕΡΩΣΕΙΣ
Ενδέχεται να διαθέτουμε αναβαθμίσεις, ενημερώσεις ή ενημερώσεις κώδικα (συλλογικά, "ενημερώσεις") σε διάφορες χρονικές περιόδους, το οποίο έχουμε κάνει έως τώρα, αλλά δεν είμαστε υποχρεωμένοι ως προς αυτό.

Επίσης, δεν είμαστε υποχρεωμένοι να παρέχουμε συνεχή υποστήριξη ή συντήρηση για το Minecraft Realms. Απλώς για να ξέρετε.

Φυσικά, ελπίζουμε να συνεχίσουμε να εκδίδουμε νέες ενημερώσεις για το Minecraft Realms, απλώς δεν μπορούμε να εγγυηθούμε ότι θα το κάνουμε.

ΠΛΗΡΩΜΗ, ΕΠΙΣΤΡΟΦΗ ΧΡΗΜΑΤΩΝ Κ.ΛΠ.
Η πληρωμή και η επιστροφή χρημάτων καλύπτονται από τους όρους του λογαριασμού Mojang, ωστόσο, το Minecraft Realms είναι μια υπηρεσία που ξεκινά μόλις το δικό σας Minecraft Realm γίνει διαθέσιμο σε εσάς ή/και μόλις αποκτήσετε πρόσβαση σε αυτό. Συνεπώς, δεν μπορείτε να ακυρώσετε καμία παραγγελία ή αγορά μετά από αυτό. Αυτό δεν επηρεάζει τα οποιαδήποτε δικαιώματα καταναλωτή που μπορεί να ισχύουν για εσάς και αν δεν μπορείτε να χρησιμοποιήσετε το Minecraft Realms εξαιτίας βλάβης ή σφάλματος, τότε ενημερώστε μας και θα προσπαθήσουμε να επιλύσουμε το πρόβλημα. Εάν δεν μπορέσουμε το διορθώσουμε, τότε μπορεί να δικαιούστε επιστροφή χρημάτων.

ΕΥΘΥΝΗ, ΕΦΑΡΜΟΣΤΕΟ ΔΙΚΑΙΟ, ΚΑΙ ΤΟΠΟΣ ΕΠΙΛΥΣΗΣ ΔΙΑΦΩΝΙΩΝ

Η παρούσα EULA δεν επηρεάζει τυχόν νομικά (εκ του νόμου) δικαιώματα που μπορεί να έχετε σύμφωνα με τη νομοθεσία που ισχύει για εσάς σε συνάρτηση με το Minecraft Realms ή οτιδήποτε αγοράζετε μέσω της τοποθεσία μας στο web. Μπορεί να έχετε συγκεκριμένα δικαιώματα τα οποία σύμφωνα με τη νομοθεσία που ισχύει στην περίπτωσή σας δεν μπορούν να εξαιρεθούν. Τίποτα από όσα αναφέρονται στην παρούσα EULA δεν επηρεάζει αυτά τα νομικά δικαιώματα, ακόμα και αν αναφέρεται κάτι που φαίνεται ότι έρχεται σε αντίθεση με τα νόμιμα δικαιώματά σας. Αυτό σημαίνει η φράση "με την επιφύλαξη της ισχύουσας νομοθεσίας".

ΜΕ ΤΗΝ ΕΠΙΦΥΛΑΞΗ ΤΗΣ ΙΣΧΥΟΥΣΑΣ ΝΟΜΟΘΕΣΙΑΣ, ΔΕΝ ΕΙΜΑΣΤΕ ΥΠΕΥΘΥΝΟΙ ΓΙΑ:

- ΤΥΧΟΝ ΧΡΗΣΗ Ή ΚΑΚΗ ΧΡΗΣΗ ΤΟΥ ΔΙΚΟΥ ΣΑΣ MINECRAFT REALM Ή ΑΛΛΩΝ MINECRAFT REALMS
- ΤΥΧΟΝ ΧΡΗΣΗ Ή ΚΑΚΗ ΧΡΗΣΗ ΤΟΥ MINECRAFT REALMS ΑΠΟ ΕΣΑΣ Ή ΑΛΛΟ ΑΤΟΜΟ
- ΤΥΧΟΝ ΠΕΡΙΕΧΟΜΕΝΟ ΤΟ ΟΠΟΙΟ ΓΙΝΕΤΑΙ ΔΙΑΘΕΣΙΜΟ ΚΑΤΑ ΤΗ ΧΡΗΣΗ ΤΟΥ MINECRAFT REALMS ΑΠΟ ΕΣΑΣ
- ΤΥΧΟΝ ΠΑΡΑΒΙΑΣΗ ΤΩΝ ΠΑΡΟΝΤΩΝ ΟΡΩΝ ΑΠΟ ΕΣΑΣ
- ΤΥΧΟΝ ΠΑΡΑΒΙΑΣΗ ΤΩΝ ΟΡΩΝ ΑΠΟ ΚΑΠΟΙΟ ΑΛΛΟ ΑΤΟΜΟ
- ΕΙΣΤΕ ΥΠΕΥΘΥΝΟΙ ΓΙΑ:
- ΤΗ ΧΡΗΣΗ, ΕΝ ΟΛΩ Ή ΕΝ ΜΕΡΕΙ, ΤΟΥ MINECRAFT REALMS ΑΠΟ ΕΣΑΣ
- ΤΗ ΧΡΗΣΗ, ΕΝ ΟΛΩ Ή ΕΝ ΜΕΡΕΙ, ΤΟΥ ΔΙΚΟΥ ΣΑΣ MINECRAFT REALM ΚΑΙ ΤΗ ΧΡΗΣΗ, ΕΝ ΟΛΩ Ή ΕΝ ΜΕΡΕΙ, ΑΛΛΩΝ MINECRAFT REALMS ΑΠΟ ΕΣΑΣ
- ΤΥΧΟΝ ΠΑΡΑΒΙΑΣΗ ΤΩΝ ΠΑΡΟΝΤΩΝ ΟΡΩΝ ΑΠΟ ΕΣΑΣ
- ΤΥΧΟΝ ΠΕΡΙΕΧΟΜΕΝΟ ΤΟ ΟΠΟΙΟ ΓΙΝΕΤΑΙ ΔΙΑΘΕΣΙΜΟ ΚΑΤΑ ΤΗ ΧΡΗΣΗ ΤΟΥ MINECRAFT REALMS ΑΠΟ ΕΣΑΣ
- ΤΥΧΟΝ ΠΕΡΙΕΧΟΜΕΝΟ ΤΟ ΟΠΟΙΟ ΓΙΝΕΤΑΙ ΔΙΑΘΕΣΙΜΟ ΑΠΟ ΕΣΑΣ Ή ΑΛΛΟΥΣ ΚΑΤΑ ΤΗ ΧΡΗΣΗ ΤΟΥ ΔΙΚΟΥ ΣΑΣ MINECRAFT REALM.

ΜΕ ΤΗΝ ΕΠΙΦΥΛΑΞΗ ΤΗΣ ΙΣΧΥΟΥΣΑΣ ΝΟΜΟΘΕΣΙΑΣ, το Minecraft Realms παρέχεται "ως έχει". Οι ενημερώσεις παρέχονται επίσης "ως έχουν". Αυτό σημαίνει ότι δεν προβαίνουμε σε καμία δέσμευση προς εσάς σχετικά με τα πρότυπα ή την ποιότητα του Minecraft Realms ή ότι η λειτουργία του Minecraft Realms θα είναι αδιάλειπτη και χωρίς σφάλματα. ΣΤΟ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ δεν είμαστε υπεύθυνοι για οποιαδήποτε απώλεια ή ζημιά που προκαλείται. Θα πρέπει να αποδεχτείτε ότι παρουσιάζουμε το Minecraft Realms σε έκδοση beta και εισάγουμε ή βελτιώνουμε δυνατότητες συνεχώς, κατά συνέπεια ενδέχεται να παρουσιάζει (και συχνά θα παρουσιάζει) σφάλματα - αλλά προτιμούμε να παρουσιάσουμε αυτές τις δυνατότητες νωρίς αντί να σας κάνουμε να περιμένετε για την τελειότητα.

Αν εσείς και εμείς έχουμε ποτέ μια διαφορά στο δικαστήριο (και ελπίζουμε όπως και εσείς ότι δεν θα συμβεί), το αποκλειστικό βήμα (δηλαδή, το μέρος όπου θα πρέπει να αντιμετωπιστεί) θα είναι ένα πολιτειακό ή ομοσπονδιακό δικαστήριο στο King County, WA (αν κατοικείτε στις Ηνωμένες Πολιτείες) ή ένα δικαστήριο στο Ontario (αν κατοικείτε στον Καναδά). (Αν κατοικείτε στις Ηνωμένες Πολιτείες, οι περισσότερες διαφωνίες καταφεύγουν στη διαιτησία και όχι στο δικαστήριο.) Οι νόμοι της πολιτείας ή της περιφέρειάς σας διέπουν την παρούσα EULA και όλες τις διαφορές, συμπεριλαμβανομένων των διαφορών που σχετίζονται με αυτήν, το Παιχνίδι ή την τοποθεσία μας στο web, ανεξαρτήτως σύγκρουσης αρχών δικαίου, με την εξαίρεση ότι ο Ομοσπονδιακός Νόμος περί Διαιτησίας διέπει όλα όσα σχετίζονται με τη διαιτησία.

ΤΟ MINECRAFT REALMS ΕΙΝΑΙ ΕΝΑ ΕΡΓΟ ΣΕ ΕΞΕΛΙΞΗ ΚΑΙ ΕΝΔΕΧΕΤΑΙ ΝΑ ΠΕΡΙΕΧΕΙ ΕΛΑΤΤΩΜΑΤΑ ΚΑΙ ΣΦΑΛΜΑΤΑ, ΝΑ ΠΑΡΟΥΣΙΑΣΕΙ ΠΡΟΒΛΗΜΑΤΑ Ή/ΚΑΙ ΝΑ ΠΡΟΚΑΛΕΣΕΙ ΑΠΩΛΕΙΑ ΔΕΔΟΜΕΝΩΝ. ΛΥΠΟΥΜΑΣΤΕ ΠΟΛΥ ΑΝ ΣΥΜΒΕΙ ΑΥΤΟ, ΕΠΟΜΕΝΩΣ ΔΗΜΙΟΥΡΓΗΣΤΕ ΑΝΤΙΓΡΑΦΑ ΑΣΦΑΛΕΙΑΣ ΚΑΙ ΔΙΑΦΥΛΑΞΤΕ ΟΛΑ ΤΑ ΔΕΔΟΜΕΝΑ ΚΑΙ ΤΑ ΠΡΟΓΡΑΜΜΑΤΑ ΣΤΗ ΣΥΣΚΕΥΗ ΣΑΣ. ΜΕ ΑΠΛΑ ΛΟΓΙΑ, ΧΡΗΣΙΜΟΠΟΙΕΙΤΕ ΤΟ MINECRAFT REALMS ΜΕ ΔΙΚΗ ΣΑΣ ΕΥΘΥΝΗ, ΓΝΩΡΙΖΟΝΤΑΣ ΟΤΙ ΠΑΡΕΧΕΤΑΙ "ΩΣ ΕΧΕΙ".

ΒΕΒΑΙΩΘΕΙΤΕ ΟΤΙ ΔΗΜΙΟΥΡΓΕΙΤΕ ΤΑΚΤΙΚΑ ΑΝΤΙΓΡΑΦΑ ΑΣΦΑΛΕΙΑΣ ΤΩΝ ΔΕΔΟΜΕΝΩΝ ΣΑΣ ΑΠΟ ΤΟ ΔΙΚΟ ΣΑΣ MINECRAFT REALM. ΔΕΝ ΔΗΜΙΟΥΡΓΟΥΝΤΑΙ ΑΥΤΟΜΑΤΑ ΑΝΤΙΓΡΑΦΑ ΑΣΦΑΛΕΙΑΣ, ΕΠΟΜΕΝΩΣ ΑΝ ΕΝΑ MINECRAFT REALM Ή ΟΠΟΙΟΔΗΠΟΤΕ ΠΕΡΙΕΧΟΜΕΝΟ ΧΡΗΣΤΗ ΠΑΡΟΥΣΙΑΣΕΙ ΣΦΑΛΜΑ ΕΝΔΕΧΕΤΑΙ ΝΑ ΤΟ ΧΑΣΕΤΕ. ΑΝ ΣΥΜΒΕΙ ΑΥΤΟ ΛΥΠΟΥΜΑΣΤΕ, ΩΣΤΟΣΟ ΔΕΝ ΜΠΟΡΟΥΜΕ ΝΑ ΚΑΝΟΥΜΕ ΤΙΠΟΤΑ ΠΕΡΙΣΣΟΤΕΡΟ. ΑΝΑΦΟΡΑ

Ορισμένες φορές, κάποιοι άνθρωποι κάνουν πράγματα που δεν θα έπρεπε να κάνουν. Δεν μας αρέσει, αλλά δεν υπάρχουν και πολλά που μπορούμε να κάνουμε για να το αποτρέψουμε, εκτός από το να ζητήσουμε από όλους τους χρήστες να συμπεριφέρονται σωστά. Βασιζόμαστε σε εσάς και σε άλλους χρήστες όπως εσείς από την κοινότητα να μας ενημερώνετε αν κάποιο άτομο δεν συμπεριφέρεται σωστά και, συνεπώς, αν συμβεί αυτό ή/και αν πιστεύετε ότι κάποιος παραβιάζει τους παρόντες όρους ή χρησιμοποιεί το Minecraft Realms με ανάρμοστο τρόπο, ενημερώστε μας. Διαθέτουμε ένα σύστημα επισήμανσης/αναφοράς για το σκοπό αυτό, επομένως, χρησιμοποιήστε το και εμείς από την πλευρά μας θα κάνουμε ό,τι είναι απαραίτητο για να το χειριστούμε.

ΤΕΡΜΑΤΙΣΜΟΣ
Αν παραβείτε τους παρόντες όρους ή μέρος αυτών, διατηρούμε το δικαίωμα να τερματίσουμε την παρούσα σύμβαση παραχώρησης άδειας χρήσης και τη χρήση του Minecraft Realms από εσάς. Δικαίωμα τερματισμού, οποιαδήποτε στιγμή, έχετε και εσείς. Απλώς σταματήστε να χρησιμοποιείτε το δικό σας Minecraft Realm και σταματήστε να παρέχετε σε άλλους πρόσβαση σε αυτό. Κατόπιν του τερματισμού, δεν θα μπορείτε πλέον να χρησιμοποιείτε το Minecraft Realms ή να παρέχετε σε άλλους πρόσβαση στο δικό σας Minecraft Realm. Ωστόσο, η Σύμβαση διαιτησίας (εάν κατοικείτε στις Ηνωμένες Πολιτείες) και οι ενότητες "Κυριότητα του Minecraft Realms", "Οι ευθύνες μας" και "Γενικά" θα συνεχίσουν να ισχύουν, ακόμα και μετά τον τερματισμό.

ΓΕΝΙΚΑ
Η παρούσα EULA περιγράφει συγκεκριμένα νομικά δικαιώματα. Οι νόμοι της χώρας ή της περιοχής σας μπορεί να σας εξασφαλίζουν άλλα δικαιώματα, μεταξύ άλλων δικαιώματα καταναλωτή, τα οποία δεν τροποποιούνται με αυτήν την EULA. Εάν ισχύει κάτι τέτοιο, η παρούσα EULA θα ισχύει στο βαθμό που επιτρέπεται από τη νομοθεσία. Τίποτα δεν εξαιρεί ή περιορίζει την ευθύνη μας σε περίπτωση θανάτου ή σωματικής βλάβης που θα προκύψει από δική μας αμέλεια ή δόλιες ψευδείς δηλώσεις.

Επίσης, διατηρούμε το δικαίωμα να αλλάζουμε τους παρόντες όρους από καιρό σε καιρό, εάν έχουμε λόγο να το κάνουμε. Για παράδειγμα, μπορεί να υπάρξουν αλλαγές στα παιχνίδια, τις πρακτικές ή τις νομικές μας υποχρεώσεις, και οι αλλαγές αυτές θα ισχύουν για τη χρήση του Minecraft Realms από εσάς κατά την επόμενη χρήση. Θα σας ενημερώνουμε για την οποιαδήποτε αλλαγή προτού αυτή ισχύσει, είτε μέσω δημοσίευσης μιας ανακοίνωσης στην τοποθεσία μας στο web είτε μέσω άλλου εύλογου τρόπου. Δεν θα είμαστε άδικοι, αλλά, ορισμένες φορές, οι νόμοι αλλάζουν ή κάποιος κάνει κάτι που επηρεάζει άλλους χρήστες του Minecraft Realms, με αποτέλεσμα να είμαστε υποχρεωμένοι να το διαχειριστούμε.

Αν υποβάλετε σε εμάς κάποια πρόταση για το Minecraft Realms, η πρόταση αυτή παρέχεται δωρεάν και δεν έχουμε υποχρέωση να τη δεχτούμε ή να τη λάβουμε υπόψη μας. Αυτό σημαίνει ότι μπορούμε να χρησιμοποιήσουμε ή να μην χρησιμοποιήσουμε την πρόταση με όποιον τρόπο θέλουμε και δεν είμαστε υποχρεωμένοι να σας πληρώσουμε για αυτήν. Αν πιστεύετε ότι έχετε μια πρόταση για την οποία θα ήμασταν πρόθυμοι να πληρώσουμε, μην μας πείτε την πρότασή σας, εάν πρώτα δεν μας πείτε ότι θα θέλατε να πληρωθείτε και δεν σας ζητήσουμε να υποβάλετε την πρόταση.

Αν σας προβληματίζει κάποιο νομικό ζήτημα που δεν καλύπτεται από τους παρόντες όρους, μην προβείτε σε καμία ενέργεια ή ρωτήστε μας. Βασικά, μην κάνετε τίποτα παράλογο και δεν θα κάνουμε ούτε εμείς.

Στοιχεία εταιρείας

Mojang AB
Maria Skolgata 83,

SE-11853

Stockholm
Sweden
Αριθμός οργανισμού:556819-2388

Επικοινωνήστε μαζί μας εδώ ή στη διεύθυνση support@mojang.com
